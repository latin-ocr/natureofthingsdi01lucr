DE RERUM NATURA.

,Si non, quod cohibet, solidum constare relinquas.

Id porro nihil esse potest, nisi materiai’
Concilium, quod inane queat tectum cohibere.
Materies igitur, solido quae corpore constat,
Esse aeterna potest, quom caetera dissoluantur.

Tum porro, si nihil esset, quod inane vacaret,
Omne foret solidum: nisi, contra, corpora certa
Essent, quae loca conplerent, quaequomque tenerent;
Omne, quod est, spatium, vacuum constaret inane.
Alternis igitur nimirum corpus inani
Distinctum; quoniam nec plenum gnaviter exstat,
Nec porro vacuum z sunt ergo corpora certa,

Quae spatium pleno possint distinguere inane.
Haec neque dissolvi plagis, extrinsecus icta,
Possunt: nec porro, penitus penetrata, retexi;
Nec ratione queunt alia tentata labare:

Id, quod jam supra tibi paullo obtendimus ante.
Nam neque conlaedi sine inani posse videtur
Quidquam, nec frangi, nec fundi in bina secando:
Nec capere humorem, neque item manabile frigus,
Nec penetralem ignem3 quibus omnia confaciuntur.
Et, quo quaeque magis cohibet res intus inane,
Tam magis hiis rebus penitus tentata labascit.

Ergo, si solida, ac sine inani, corpora prima

Sunt, ita utei docui, sint haec aeterna necesse est.

1 Lm. Ι.

520

525

530

535

540

