102 DE RERUM NATURA.

Sunt igitur solida primordia simplicitate,
Quae minumis stipata cohaerent partibus arte;
Non ex illorum conventu conciliata,

§ed magis aeterna pollentia simplicitate t
Unde neque avelli quidquam, nec diminui jam,

Concedit natura, reservans semina rebus.

Praeterea, nisi erit minumum, parvissima quaeque
Corpora constabunt ex partibus infinitis ε
Quippe, ubi dimidiae partis pars semper habebit
Dimidiam partem 3 nec res praefiniet ulla.
Ergo rerum inter summam, minumamque, quid escit ?
Nihil erit, ut distet: nam, quam vis funditus omnis
Summa sit infinita, tamen, parvissima quae sunt,
Ex infinitis constabunt partibus aeque.
Quod, quoniam ratio reclamat vera, negatque
Credere posse animum, victus fateare necesse est,
Esse ea, quae nullis jam praedita partibus exstent,

Et minuma constent natura: quae quoniam sunt,
Illa quoque esse tibi solida, atque aetema fatendum.
Denique, ni minumas in parteis cuncta resolvi

Cogere consuesset rerum natura creatrix,
Jam nihil ex illis eadem reparare valeret:
Propterea, quia, quae nullis sunt partibus aucta,

Non possunt ea quae debet genitalis habere

Lm. I.

605

610

615

62 o

625

