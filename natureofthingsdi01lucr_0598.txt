448 DE RERUM* NATURA. Lm. III.

Ancipitique refutatu convincere falsum.
Denique, saepe hominem'paullatim cernimus ire, 52 5
Et membratim vitalem deperdere sensum.
In pedibus primum digitos livescere, et ungueis3
Inde pedes, et crura, mori: post inde per artus
Ire alios tractim gelidi vestigia leti.
Scinditur atque animo haec quoniam natura, nec uno 530
Ἀ Tempore sincera exsistit, mortalis habenda est.
Quod, si forte putas ipsam se posse per artus
Introrsum trahere, et parteis conducere in unum,
Atque ideo cunctis sensum deducere membris;
At locus ille tamen, quo copia tanta anima‘i 535
Cogitur, in sensu debet majore videri:
Qui quoniam nusquam est, nimirum, ut diximus ante,
Dilaniata‚ foras dispargitur. Interit ergo.
Quin etiam, si jam lubeat concedere falsum,
Et dare, posse animam glomerari in corpore eorum, 540
Lumina quei linquunt moribundei particulatim3
Mortalem tamen esse animam fateare, necesse est3
Nec refert, utrum pereat disparsa per auras,
An, contracta suis e partibus, obbrutescat ;
Quando hominem totum magiS, ac magis, undique sensus 545
Deficit 3 et vitae minus, et minus, undique restat.
Et, quoniam mens est hominis pars una, locoque

Fixa manet cert03 velut aures atque oculei sunt,

