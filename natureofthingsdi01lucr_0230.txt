82 DE RERUM NATURA. Lm. 1⁵

Si nullum foret, haud quaquam sita corpora possent
Esse, neque omnino quoquam divorsa meare z

Id, quod jam supra tibi paullo obtendimus ante. 430

Praeterea, nihil est, quod possis dicere ab omni
Corpore sejunctum, secretumque esse ab inani ;
Quoi quasi tertia sit numero natura reperta.

. Nam, quodquomque erit, esse aliquid debebit id ipsum
Augmine vel grandi, vel parvo denique, dum sit 3 43 5
Quoi si tactus erit quam vis levis, exiguusque,

Corporis augebit numerum, summamque sequetur:
Sin intactile erit, nulla de parte quod ullam
Rern prohibere queat per se transire meantem3

Scilicet hocc' id erit vacuum, quod inane vocamus. 440

Praeterea, per se quodquomque erit, aut faciet quid,
Aut aliis fungi debebit agentibus ipsum,
Aut erit, ut possunt in eo res esse, gerique:
At facere, et fungi, sine corpore nulla potest res3
Nec praebere locum porro, nisi inane vacansque, 445
Ergo praeter inane, et corpora, tertia per se
Nulla potest rerum in numero natura relinqui ;
Nec, quae sub sensus cadat ullo tempore nostrOS,
Nec ratione animi quam quisquam possit apisci.

Nam, quaequomque cluent, aut hiis conjuncta duabus 450

