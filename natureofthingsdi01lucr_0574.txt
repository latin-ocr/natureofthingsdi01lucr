424 DE RERUM NATURA. Lm. ΙΙΙ.

Nec ‘reperire figurarum tot nomina, quot sunt
Principiis, unde haec oritur variantia rerum.
Illud in hiis rebus videor formare potesse ς 320
Usque adeo naturarum vestigia linqui
Parvola, quae nequeat ratio depellere dictis ;
Ut nihil inpediat dignam diis degere vitam.
Haec igitur natura tenetur corpore ab omni3
Ipsaque corporis est custos, et caussa salutis: 32 5
Nam communibus inter se radicibus haerent,
ξ Nec sine pernicie divelli posse videntur.
Quod genus, e turis glebis evellere odorem
Haud facile est, quin intereat natura quoque ejus:
Sic animi atque animae naturam corpore toto '330
Extrahere haud facile est, quin omnia dissoluantur ;
Inplexis ita principiis ab origine prim&
Iuter se fiunt consorti praedita vitri:
Nec sibi quaeque, sine alterius vi, posse videtur
Corporis, atque animi, seorsum constare potestas: 33 5
Sed conmunibus inter eos conflatur utrimque
Motibus, adcensus nobis per viscera, sensus.
Praeterea, corpus per se nec gignitur umquam,
Nec crescit, neque post mortem durare videtur.
Non enim, ut humor aquae, dimittit saepe vaporem 340
Qui datus est, neque e& causs& convellitur ipse,

Sed manet incolomis : non, inquam, sic animai*

