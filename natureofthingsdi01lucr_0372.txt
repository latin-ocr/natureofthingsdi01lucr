224 DE RERUM NATURA. ·· L1n.11.

Nec simile est, ut quom, inpulsei, procedimus ictu,
Viribus alterius magnis, magnoque coactu ;
Nam tum materiem totius corporis omnem
Perspicuum est nobis invitis ire, rapique, 275
Donec eam refrenavit per membra voluntas.
Jamne vides igitur, quamquam vis extera multos
Pellat, et invitos cog-at procedere saepe,
Praecipitesque rapi3 tamen esse in pectore nostro
Quiddam, quod contra pugnare, obstareque, possit: 280
Quoius ad arbitrium quoque copia materiai
Cogitur interdum flecti per membra, per artus3
Et projecta refrenatur, retroque residit?
Qua re, in seminibus quoque idem fateare, necesse est3
Esse aliam, praeter plagas et pondera, caussam 28 5
Motibus, unde haec est ollis innata potestas ε
De nihilo quoniam fieri nihil posse videmus.
Pondus enim prohibet, ne plagis onmia fiant,
Externa quasi vi: sed, ne mens ipsa necessum
Intestinum habeat cunctis in rebus agundiS‚ 290
Et devicta quasi, cogatur ferre, patique3
Id facit exiguum clinamen principiorum,
Nec regione loci certa, nec tempore certo.
Nec stipata magis fuit umquam materiai
Copia, nec porro majoribus intervallis: 295

Nam neque adaugescit quidquam, neque deperit inde.

