350 DE RERUM NATURA. L1ss.11,

Multa, manus dandum est ; sed plura adcedere debent,

Donec alescundi summum tetigere cacumen.

Inde minutatim vireis et robur adultum 1 130
Frangit, et in partem pejorem liquitur, aetas.

Quippe et enim, quanto est res amplior, augmine adempto,
Et, quo latior est, in cunctas undique parteis

Plura modo dispargit, et a se corpora mittit3 ι

Nee facile in venas cibus omnis diditur ei ; t 135
Nec satis est, pro quam largos exaestuat aestus,

Unde queant tantum suboriri, ac subpeditare.

Jure igitur pereunt, quom rarefacta fluundo

Sunt; et, quom externis subcumbunt omnia plagis ε
Quandoquidem grandi cibus aevo denique defit; 1140
Nee tuditantia rem cessant extrinsecus ullam

Corpora confacere, et plagis infesta domare.

Sic igitur magni quoque circum moenia mundi

Expugnata dabunt labem, putreisque ruinas.

Omnia debet enim cibus integrare novando, 1 145

Et fulcire cibus; cibus omnia subtentare.

Nequidquam3 quoniam nec venae perpetiuntur

Quod satis est, neque, quantum opus est, natura ministrat.
Jamque adeo fracta est aetas; ecfetaque tellus

Vix animalia parva creat, quae cuncta creavit 1 150

Secla, deditque ferarum ingentia corpora partu.

