,110 «ῃ · DE RERUM NATURA. Lm. I.

Et fugitant in rebus inane relinquere purum;

Ardua dum metuunt, amittunt vera, via'i' : 660

Nec rursum cernunt exemptum rebus inane,

Omnia denseri, fierique ex omnibus unum

Corpus, nihil ab se quod possit mittere raptim,

AEstifer ignis utei lumen jacit, atque vaporem3

Ut videas non e stipatis partibus esse. ” 665

Quod, si forte ulla credunt ratione potesse

Igneis in coetus stingui, mutareque corpus3

Scilicet ex nulla facere id si parte repat-cent,

Obcidet ad nihilum nimirum funditus ardor

Omnis, et ex nihilo fient quaequomque creantur. 670

Nam, quodquomque suis mutatum finibus exit,

Continuo hoc mors est illius, quod fuit ante:

Proinde aliquid superare necesse est incolome ollis,

Ne tibi res redeant ad nihilum funditus omnes,

De nihiloque renata virescat copia rerum. , 675
Nunc igitur, quoniam certissima corpora quaedam

Sunt, quae conservant naturam semper eamdem,

Quorum abitu, aut aditu, mutatoque ordine, mutant

Naturam res, et convortunt corpora sese3

Scire licet, non esse haec ignea corpora rerum. 680

Nihil referret enim, quaedam decedere, abire,

Atque alio adtribui, mutarique ordine, quaedam,

Si tamen ardoris naturam cuncta tenerent z

