72

»ΒΕΈἘΒΗΜ NATURA.

Omnibus: haud igitur quidquam procedere possent,

Principium quoniam cedendi nulla daret res.

At nunc per maria, ac terras, sublimaque coeli,

Multa modis multis varia ratione moveri

Cernimus ante oculos: quae, si non esset inane,

Non tam solicito motu privata carerent,

Quam genita omnino nulla ratione fuissent:

Undique materies quoniam stipata quiesset.
Praeterea, quamvis solidae res esse putentur, -

Hinc tamen esse lieet raro cum corpore cernas,

In saxis, ae speluncis, permanat aquarum

Liquidus humor, et uberibus flent omnia guttis:

Dissupat in corpus sese cibus omne animantum:

Crescunt arbusta, et fetus in tempore fundunt:

Quod cibus in totas, usque ab radicibus imis,

Per truncos ac per ramos diffunditur omneis:

Inter saepta meant voces, et elusa domorum

Transvolitant: rigidum permanat frigus ad ossa.

Quod, nisi inania sint, qua possent corpora quaeque

Transire, haud ulla fieri ratione videres,

Denique, quur alias aliis praestare videmus
Pondere res rebus, nihilo majore figura?
Nam, si tantumdem est in lanae glomere, quantum

Corporis in plumbo est, tantumdem pendere par est3

Lm. I.

340

345

350

355

360

 

